---
isChild: true
title:   PEAR
---

## PEAR {#pear_title}

Un altro gestore di pacchetti storico che molti sviluppatori PHP amano è [PEAR][1]. Si comporta più o meno come Composer,
ma presenta alcune differenze di cui bisogna essere a conoscenza.

PEAR richiede che ogni pacchetto abbia una struttura specifica, il che significa che l'autore del pacchetto deve prepararlo
per l'utilizzo con PEAR. Usare un progetto che non è stato preparato per l'utilizzo con PEAR non è possibile.

PEAR installa i pacchetti globalmente, il che significa che dopo la prima installazione essi sono disponibili a tutti i
progetti su quel server. Questa può essere una buona cosa se molti progetti utilizzano la stessa versione dello stesso
pacchetto ma può portare a problemi se si creano conflitti di versioni tra due progetti.

### Come installare PEAR

Puoi installare PEAR scaricando l'installer Phar ed eseguendolo. La documentazione di PEAR ha [istruzioni d'installazione][2]
dettagliate per ogni sistema operativo.

Se stai usando Linux, puoi anche dare un'occhiata al gestore di pacchetti della tua distribuzione. Debian e Ubuntu, per
esempio, hanno un pacchetto APT `php-pear`.

### Come installare un pacchetto

Se un pacchetto è elencato nella [lista di pacchetti PEAR][3], puoi installarlo specificando il suo nome ufficiale:

    pear install foo

Se il pacchetto è hostato su un altro canale, dovrai prima scoprire il canale e specificarlo durante l'installazione.
Vedi la documentazione sull'[uso dei canali][4] per più informazioni su questo argomento.

* [Impara a usare PEAR PEAR][1]

### Gestire le dipendenze PEAR con Composer

Se stai già usando [Composer][5] e vorresti installare del codice PEAR, puoi usare Composer per gestire le tue dipendenze
PEAR. Questo esempio installerà codice da `pear2.php.net`:

{% highlight json %}
{
    "repositories": [
        {
            "type": "pear",
            "url": "http://pear2.php.net"
        }
    ],
    "require": {
        "pear-pear2/PEAR2_Text_Markdown": "*",
        "pear-pear2/PEAR2_HTTP_Request": "*"
    }
}
{% endhighlight %}

La prima sezione `"repositories"` verrà usata per far sapere a Composer che deve "inizializzare" (o "scoprire" nella
terminologia PEAR) il repository PEAR. Poi nella sezione require viene aggiunto un prefisso al nome del pacchetto, così:

> pear-channel/Package

Il prefisso "pear" è fisso per evitare conflitti, poiché un canale PEAR potrebbe essere identico al nome del distributore
di altri pacchetti. In questo modo il nome del canale (o l'URL completo) può essere usato per riferirsi al canale in cui
si trova il pacchetto.

Il codice installato viene messo nella directory `vendors/` ed è automaticamente disponibile tramite l'autoloader di
Composer:

> vendor/pear-pear2.php.net/PEAR2_HTTP_Request/pear2/HTTP/Request.php

Per usare questo pacchetto PEAR scrivi semplicemente:

{% highlight php %}
$request = new pear2\HTTP\Request();
{% endhighlight %}

* [Impara come usare PEAR con Composer][6]

[1]: http://pear.php.net/
[2]: http://pear.php.net/manual/it/installation.getting.php
[3]: http://pear.php.net/packages.php
[4]: http://pear.php.net/manual/it/guide.users.commandline.channels.php
[5]: /#composer_and_packagist
[6]: http://getcomposer.org/doc/05-repositories.md#pear
