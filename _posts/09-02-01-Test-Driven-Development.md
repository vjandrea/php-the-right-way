---
isChild: true
---

## Test Driven Development {#test_driven_development_title}

Da [Wikipedia](http://it.wikipedia.org/wiki/Test_Driven_Development):

> Il Test Driven Development, in sigla TDD (in italiano: Sviluppo guidato dalle
> verifiche) è un processo di sviluppo del software in cui lo sviluppo vero e
> proprio è preceduto (e guidato, driven) dalla stesura di test automatici. Il
> processo si articola sulla ripetizione di brevi cicli di sviluppo e collaudo
> (noti come "cicli TDD", TDD cycles) suddivisi in tre fasi successive,
> sintetizzate dal motto "Red-Green-Refactor".

Ci sono molti modi diversi di testare la tua applicazione.

### Unit testing

Lo unit testing è un approccio di programmazione usato per assicurarsi che
funzioni, classi e metodi funzionino come ci si aspetta durante l'intero ciclo
di sviluppo. Controllando i valori di input e output delle funzioni e dei
metodi, puoi accertarti che la logica interna funzioni correttamente. Usando
l'iniezione delle dipendenze e creando classi mock e stub puoi verificare che
le dipendenze vengano usate correttamente per una copertura dei test ancora
migliore.

Quando crei una classe o funzione dovresti creare uno unit test per ogni
comportamento che deve assumere. Come minimo dovresti assicurarti che generi
un errore se le invii argomenti non validi e che funzioni se le invii argomenti
validi. Questo aiuterà ad assicurarsi che, quando cambi qualcosa in questa
classe o funzione successivamente nel ciclo di sviluppo, la vecchia
caratteristica continuerà a funzionare come previsto. L'unica alternativa a
questo sarebbe var_dump() in un file test.php, il che non è un modo corretto per
creare un'applicazione, sia piccola che grande.

L'altro utilizzo per gli unit test è la contribuzione a progetti open source. Se
riesci a scrivere un test che mostra una caratteristica non funzionante, lo
sistemi e mostri che ora il test passa, le patch saranno accettate molto più
facilmente. Se hai intenzione di lanciare un progetto che accetta contributi
esterni, questo dovrebbe essere un requisito.

[PHPUnit](http://phpunit.de) è lo standard de-facto per la scrittura di unit
test per applicazioni PHP, ma ci sono diverse alternative:

* [SimpleTest](http://simpletest.org)
* [Enhance PHP](http://www.enhance-php.com/)
* [PUnit](http://punit.smf.me.uk/)
* [atoum](https://github.com/atoum/atoum)

### Integration testing

Da [Wikipedia](http://en.wikipedia.org/wiki/Integration_testing):

> Integration testing (sometimes called Integration and Testing, abbreviated
> "I&T") is the phase in software testing in which individual software modules are
> combined and tested as a group. It occurs after unit testing and before
> validation testing. Integration testing takes as its input modules that have
> been unit tested, groups them in larger aggregates, applies tests defined in an
> integration test plan to those aggregates, and delivers as its output the
> integrated system ready for system testing.

> L'integration testing (a volte chiamato Integration and Testing, abbreviato
> "I&T") è la fase del testing software in cui i moduli individuali vengono
> combinati e testati come un insieme. Si piazza dopo lo unit testing e prima del
> validation testing. L'integration testing prende come input moduli su cui è già
> stato effettuato unit testing, li raggruppa in aggregati più grandi, applica i
> test definiti nel piano di integration testing a questi aggregati e invia come
> output il sistema integrato, pronto per l'esecuzione del system testing.

Molti degli strumenti per lo unit testing possono essere usati anche per
l'integration testing, giacché molti dei principi di base sono gli stessi.


### Functional testing

A volte conosciuto anche come acceptance testing, il functional testing consiste
nell'utilizzo di strumenti per la creazione di test automatizzati che usino
realmente la tua applicazione invece di limitarsi a verificare che unità
individuali di codice si comportino correttamente e riescano a parlare l'una con
l'altra. Questi strumenti funzionano generalmente utilizzando dati reali e
simulati utenti dell'applicazione esistenti.

#### Strumenti per il functional testing

* [Selenium](http://seleniumhq.com)
* [Mink](http://mink.behat.org)
* [Codeception](http://codeception.com) è un framework completo che include
  strumenti di acceptance testing
